抚琴居红楼梦脂评汇校本

也。当此时，则自欲将已往所赖——上赖天恩，下承祖德，锦衣纨袴之
时，饫甘餍美之日，背父母教育之恩，负师兄规训之德，以致今日一事
无成、半生潦倒之罪，编述一记，以告普天下人。虽我之罪固不能免，
然闺阁中本自历历有人，万不可因我不肖，则一并使其泯灭也。虽今日
之茅椽蓬牖，瓦灶绳床，其风晨月夕，阶柳庭花，亦未有伤于我之襟怀
笔墨者。何为不用假语村言敷演出一段故事来，以悦人之耳目哉？故曰
“[贾雨村]风尘怀闺秀”，乃是第一回题纲正义也。开卷即云“风尘怀
闺秀”，则知作者本意原为记述当日闺友闺情，并非怨世骂时之书矣。
虽一时有涉于世态，然亦不得不叙者，但非其本旨耳。阅者切记之。
诗曰：
浮生着甚苦奔忙，盛席华筵终散场。
悲喜千般同幻渺，古今一梦尽荒唐。
谩言红袖啼痕重，更有情痴抱恨长。
字字看来皆是血，十年辛苦不寻常。

①此凡例五条及题诗仅见于甲戌本卷首，退二格抄写。其他各本均无凡例，且
均截取第五条“此开卷第一回也”并入第一回作为正文开始。
②此处原被撕去一角，缺五字。胡适补“多”“红楼”三字，吴恩裕另校补“一
曰”两字。除“红楼”二字无争议外，前三字所补是否恰当，有不同意见。

redactor: kolistan

2

